Municipiul Iași este reședința județului Iași și principalul centru urban din nord-estul României. 
Iașii au fost capitala Moldovei în perioada 1564 - 1859, una dintre cele două capitale ale 
Principatelor Unite între 1859 și 1862 și capitala României între 1916-1918. 
Iașii sunt centrul cultural, economic și academic al Moldovei. Peste 60.000 de studenţi trec 
pragul universităţilor din oraş. Aici a fost fondată şi funcționează prima universitate din 
România, Universitatea Alexandru Ioan Cuza, astăzi una dintre cele mai prestigioase instituții 
academice din țară, precum şi alte patru universități publice şi șapte particulare. 
Prin extinderea lui, Iașiul este legendara urbe a celor 7 coline Cetățuia, Galata, Copou, Bucium-
Păun, Șorogari, Repedea și Breazu, cu altitudini variind între 40 m în Lunca Bahluiului și 400 m 
pe Dealul Păun și Dealul Repedea. Principalele coline sunt Copou, Cetățuia, Tătărași și Galata. 
Orașul mai este traversat de râul Nicolina și de pârâul Șorogari (numit în evul mediu Cacaina, 
deoarece aici se aruncau deşeurile); la răsărit de oraș, curge pârâul Ciric, pe care sunt create 
artificial trei lacuri cu scop de agrement. 
Situat la nord de Codrii Iaşilor, orașul vechi se află într-un patrulater delimitat de actualele străzi 
Ștefan cel Mare (Ulița Mare), Alexandru Lăpușneanu, Independenței (Podul Hagioaiei), Elena 
Doamna și Grigore Ghica (Ulița Rusească), nucleul orașului aflându-se în zona Palatului Culturii 
(fostul Palat Domnesc) și str. Costache Negri (Ulița Veche). 
Orașul nou s-a extins în toate direcțiile, cuprinzând în prima fază (secolele XVIII-XIX) cartierele 
Copou, Sărărie, Țicău, Tătărași, Ciurchi, Galata și parțial Nicolina și Păcurari; în a doua fază 
(secolul XX), au fost incluse cartierele Păcurari (partea nouă, de vest), Nicolina (partea nouă, de 
sud, azi numită C.U.G.), Frumoasa-Poitiers, Socola, Bucium, Canta, Mircea cel Bătrân, 
Alexandru cel Bun, Dacia și Grădinari, la acestea adăugându-se Zona Industrială. Orașul are ca 
suburbii câteva localități care, din punct de vedere administrativ, sunt considerate încă așezări 
rurale, dar, din punct de vedere edilitar, se prezintă ca așezări urbane: Dancu, Tomești, Ciurea și 
Lunca Cetățuii. Tendința urbană este de extindere a Iașilor, aceste localități fiind incluse în zona 
metropolitană, alături de alte localități: Păun, Bârnova, Horpaz, Miroslava, Valea Lupului și 
Breazu. În urma exploziei fenomenului construcțiilor din ultimul deceniu, unele dintre aceste 
localități sunt astăzi practic unite cu orașul. 
În Iași se află Biserica „Sf. Nicolae Domnesc”, cea mai veche din oraș, ctitorie a lui Ștefan cel 
Mare, restaurată integral la sfârșitul secolului XIX. De asemenea, mai pot fi vizitate biserica Trei 
Ierarhi și Mănăstirea Golia, mărturii ale gusturilor estetice ale unui mare domnitor Vasile Lupu, 
Catedrala Mitropolitană, Casa Dosoftei, Palatul Culturii, Casa Pogor cu „Masa Umbrelor”, aleile 
Copoului cu mireasma de tei și cu ecouri de vers eminescian (Teiul lui Eminescu și Muzeul 
"Mihai Eminescu"), Casele memoriale „Mihail Sadoveanu”, „George Topârceanu”, „Mihai 
Codreanu”, „Otilia Cazimir”, Biblioteca Universitară „Mihai Eminescu”, fondată ca bibliotecă a 
Academiei Mihăilene. Alte monumente importante din perioada medievală sunt: Mănăstirea 
Galata, din timpul lui Petru Șchiopul, Biserica Sfântul Sava, (înc. sec. XVII), bisericile Bărboi, 
Barnovschi, Ioan Zlataust, Sf. Dimitrie, Talpalari, Sf. Teodor, Sf. Andrei, Sf. Constantin, Sf. 
Pantelimon, Mănăstirea Cetățuia - ctitorie a lui Gheorghe Duca - sau Mănăstirea Frumoasa, din 
sec. XVIII. Primul spital din oraș a fost întemeiat la jumătatea sec. XVIII în jurul Mănăstirii 
Sfântul Spiridon, al cărui nume îl poartă și astăzi. Spitalul Sfântul Spiridon este cel mai mare din 
zona Moldovei. 
În zona de sud a orașului, în cartierul C.U.G.2 se află Parcul Tehnologic Iași și Centrul 
Expozițional Moldova. Din punct de vedere arhitectonic, Iașii de azi se prezintă ca un adevărat 
amestec de nou și vechi, de istorie și modernitate, de iarbă, beton și sticlă. Clădiri cu mare 
valoare istorică se află printre blocuri noi de locuințe (mai mult sau mai puțin moderne). În 
perioada anterioară regimului comunist s-au pierdut în elanul modernizator clădiri importante 
precum turnul bisericii Trei Ierarhi sau bisericile Dancu si Sf. Vineri. Însă adevăratele ravagii 
orașul le-a suferit în perioada comunistă, când s-a distrus o bună parte a centrului vechi, fără a se 
ține cont de faptul că multe din clădirile demolate dădeau personalitate urbei. Au avut de suferit 
zonele Piața Unirii (grav afectată de bombardamentele din 1943-1944), Târgu Cucului, fost 
cartier evreiesc, Bulevardul Ștefan cel Mare și altele. Unele demolări aveau ca scop curățirea 
orașului de clădirile insalubre și mizere sau rămase în ruină de pe urma războiului, altele aveau 
alte scopuri. Chiar și în aceste condiții, au rămas în picioare multe clădiri importante și, pe bună 
dreptate, Iașii sunt considerați un adevărat muzeu; în fiecare colț al său se simt urmele trecerii 
unei personalități de seamă a literaturii, științei, filozofiei, istoriei sau politicii românești. 
Rețeaua de străzi a orașului, dezvoltată în ultimii 50 ani, o continuă pe cea din evul mediu, 
asigurând un trafic fluent, cu excepția orelor de vârf, când numărul tot mai mare al mașinilor 
duce la producerea unor mari ambuteiaje (mai ales în intersecțiile din Centru, Gară, Podu Roș, 
Podu de Piatră, Fundație, Elena Doamna, Baza 3, Țesătura). 
Alte informaţii 
Relieful este deluros. în partea centrală şi nord-estică. Pe aproape jumătate din suprafaţa 
judeţului se găsesc dealuri şi platouri joase, străbătute de râurile Jijia şi Bahlui.  
Impresionantul patrimoniu cultural şi artistic, tezaurul său folcloric şi etnografic, rezervaţiile şi 
izvoarele de la Repedea, Valea Lungă, izvoarele de apă minerală de la Nicolina, Strunga, 
faimoasele podgorii de la Cotnari, cât şi nodul rutier şi feroviar de aici au dus la dezvoltarea unui 
turism eficient.  
Clădirile impozante din Iaşi plasează oraşul pe locul doi în România ca oraş cultural: Biserica 
"Trei lerarhi" unde se găsesc osemintele domnitorilor Vasile Lupu, Dimitrie Cantemir şi 
Alexandru loan Cuza, Teatrul Naţional, Biblioteca Mihai Eminescu, Universitatea. Palatul de 
Cultură este reperul Iaşului, şi clopotele din Turnul Central cântă la fiecare oră Hora Unirii. 
Biserica domnească Sf. Nicolae a fost construită de Ştefan cel Mare în 1492. Aici domnitorii 
Moldovei de la Despot Vodă până la Alexandru Ioan Cuza au fost încoronaţi. Catedrala 
Mitropoliei a fost construită între 1833-1839 de către Mitropolitul Veniamin Costachi. În 1880 
lucrările de restaurare au fost conduse de arhitectul Al. Orăscu şi pictorul Gh. Tătărescu. Atât 
afară cât şi înăuntru se găsesc elemente neoclasice şi baroce. Din 1888 aici se găsesc relicvele Sf. 
Cuvioase Paraschiva, patroana religioasă a Moldovei. În grădina Copou se găseşte cel mai vechi 
monument din România: Monumentul Legilor Constitutionale cunoscut ca Obeliscul cu Lei 
construit de Gh. Asachi. În centul parcului Copou, lângă Teiul lui Eminescu, se găseşte bustul lui 
Eminescu cât şi bustul vechiului său prieten Ion Creangă ridicat în 1932. Mai târziu a luat fiinţă 
Aleea "Junimea" cu busturile din bronz ale membrilor săi. Se găsesc deasemenea alte 
monumente importante în judeţul Iaşi: Palatul domnitorului Alexandru loan Cuza de la 
Ruginoasa; Casa Memorială şi Mausoleul "Vasile Alecsandri" de la Mirceşti; vestigiile 
arheologice ale civilizaţiei neolitice "Cucuteni" din mileniile IV-III î.Hr.; ruinele Curţii Princiare 
şi Cetăţiile Dacice din Cotnari. La Iaşi a fost fondat primul Teatru Naţional în limba română. Tot 
aici se află de asemenea Orchestra Filarmonică şi Teatrul de copii "Luceafărul".  
